---
layout: post
published: false
title: More than Software...
categories:
  - Quantitative Analysis
himg: /assets/media/epixeirhseis.jpg
img: /assets/media/epixeirhseis.jpg
author: Antonis Vatousios
---
Οι αριθμοί δείχνουν ότι ο κύκλος της ύφεσης για την εθνική οικονομία κλείνει. Παρότι υπάρχει διαρροή καταθέσεων από το τραπεζικό σύστημα, η διεθνής αγορά κεφαλαίου στηρίζει τις αυξήσεις μετοχικού κεφαλαίου των τραπεζών.

Οι ξένοι βλέπουν τις τράπεζες ώσαν να ήταν start-ups. Και δεν έχουν άδικο αν αναλογιστούμε ότι όχι μόνο η Ελληνική αλλά και η Ευρωπαϊκή οικονομία είναι τραπεζοκεντρική. Στην Ευρώπη, οι τράπεζες είναι ο κύριος φορέας δανεισμού.

Όσες επιχειρήσεις επιβίωσαν σε αυτο το δυσμενές περιβάλλον έχουν ήδη ανασυγκροτήσει τις δραστηριότητες τους για να προσαρμοστούν στη νέα οικονομική πραγματικότητα.

Επίσης, η έξοδος της χώρας στην αγορά διαμορφώνει ένα κλίμα εμπιστοσύνης ακόμη και αν ο δανεισμός έγινε με εγγύηση της ΕΚΤ. Το θετικό κλίμα θα βοηθήσει όσες εταιρείες εκδώσουν εταιρικά ομολόγα και τούτο σημαίνει πρόσβαση σε δανεισμό με ανταγωνιστικά ή έστω βιώσιμα επιτόκια.

Οι μικρές και μεσαίες εταιρείες οι οποίες είναι η συντριπτική πλειοψηφία στη μικροαστική δομή της Ελληνικής οικονομίας πολύ σύντομα θα ακολουθήσουν. Ο εγχώριος δανεισμός λειτουργεί, αλλά ακόμη γίνεται με πολύ αυστηρές προϋποθέσεις.

Υπάρχουν κλάδοι στην εθνική οικονομία οι οποίοι δείχνουν εξαιρετικές αντοχές. Οι υπηρεσίες πληροφορικής σε Β2Β, δηλαδή οι εταιρείες οι οποίες δεν όφειλαν την υπαρξή τους αποκλειστικά και μόνο σε έργα του δημοσίου ή στην αγοραστική δύναμη του καταναλωτή, έχουν ήδη θέσει γερές βάσεις για την επόμενη μέρα. Ενώ, όσοι κατάφεραν να έχουν διεθνή παρούσια δράττουν ήδη τους καρπούς της εξωστρέφεια τους. Τα νέα των εξαγωγών συνολικά είναι αρνητικά, αλλά αυτό συμβαίνει λόγω της στενής παραγωγικής βάσης και όχι γιατί δεν έχουμε ανταγωνιστικά προϊόντα. Μία αξιοσημείωτη περίπτωση της ελληνικής επιχειρηματικότητας είναι η Kleeman. Χωρίς αμφιβολία πρόκειται για μία εταιρεία τεχνολογίας με διεθνή παρουσία και υγιή οικονομικά στοιχεία, την οποία όσοι εμπιστεύστηκαν δεν το έχουν μετανιώσει.

Τα μεγάλα δεδομένα, ή Big Data, είναι ο νέος, πολλά υποσχόμενος, αχαρτογράφητος χώρος για το επιχειρείν και την τεχνολογία. Διαφήμιση, επικοινωνία, μηχανοργάνωση, τραπεζική, φορολογία αλλάζουν με ταχείς ρυθμούς τις δομές της πραγματικής οικονομίας.

Εξαιρετικές επιδόσεις έχει η διαφήμιση μεσώ των κοινωνικών δικτύων τα οποία άλλαξαν μια για πάντα το χώρο της επικοινωνίας και του μάρκετινγκ. Στη διεθνή σκακιέρα αναδυόμενος παίκτης στο χώρο της διαφήμισης είναι το Twitter, το οποίο μπορεί να μην έχει τη βάση των χρηστών του Facebook αλλά θα κατακτήσει τον πολλά υποσχόμενο χώρο του mobile marketing. 

Η μηχανογράφηση είναι ένας κλάδος με πολλές προοπτικές. Ο ιδιωτικός αλλά και ο δημόσιος τομέας θα έχουν ηλεκτρονικές δομές και οι εταιρείες που θα πρωταγωνιστήσουν στο χώρο θα αλλάξουν την έννοια της διαχείρισης πληροφορίας. Η τεχνολογία μπορεί να ανοίξει και να ρυθμίσει μια αγορά εκεί που οι γραφειοκράτες αδυνατούν. Πλέον, αν είσαι mobile μπορείς να βρεις ποιότητα υπηρεσιών και στο ταξί!

Η διαχείριση και ανάλυση δεδομένων είναι θεμελιώδης λειτουργία για την αξιοποίηση τους σε εταιρικό και ακαδημαϊκό επίπεδο. Και εδώ αξίζει να επισημάνουμε ότι μεγάλο δείγμα δε σημαίνει απαραίτητα ασφαλή αποτελέσματα αλλά περισσότερος θόρυβος και ισχυρότερη πόλωση.

Φίλε επενδυτή, βασικό κριτήριο στην επιλογή της εταιρείας είναι η δυνατότητα να λειτουργεί και χωρίς τους ιδρυτές της. ¨Εχει τις δομές που να επιτρέπουν την ανάδειξη των ταλέντων και των καινοτόμων; Έχει τις δομές που να δημιουργούν αίσθημα αναγνώρισης στους εργαζόμενους; Έχει ανταγωνιστικό προϊόν και αναγνωρίσιμο brand, τότε αυτό το εταιρικό σχήμα θα είναι εδώ, και θα επιστρέφει μερίσματα και υπεραξίες, και στην επόμενη οικονομική κρίση.